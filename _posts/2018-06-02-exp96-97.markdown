---
title: 'گزارش مالی باهمستان از خرداد ۹۵ تا خرداد ۹۶'
author: 'باهمستان'
layout: post
permalink: /:categories/:title:output_ext
categories:
- board
tags:
- گزارش مالی
excerpt_separator: "<!--بیشتر-->"
---
باهمستان در خرداد ۱۳۹۵ بعد از چهار سال فعالیت وارد مرحله‌ی جدیدی در فعالیت سازمانی خود شد و مبنای استقلال در عملکرد را بر وابستگی مالی تنها به اعضای خود گذاشت. مهمترین هدف باهمستان در سال ۱۳۹۵ از نظر مالی تهیه دفتری مستقل بود که این امر با اعتماد اعضای نخستین این مجمع در آبان‌ماه ۱۳۹۵ تحقق یافت. در ادامه بر اساس اصل شفافیت به طور مختصر گزارشی از ریز درآمدها و هزینه‌های این مجمع ارایه می‌شود. لازم به ذکر است که کماکان تمامی افراد در باهمستان به صورت داوطلبانه فعالیت می‌کنند و نیروی موظف در قالب ساعتی، پاره وقت، یا تمام وقت در باهمستان وجود ندارد. همچنین علاوه بر موارد ذکر شده که از حساب حقوقی باهمستان در بانک پارسیان هزینه شده است. بسیاری از هزینه‌های جاری این مجمع چه در آماده‌سازی دفترکار و چه در فعالیت‌های آن کماکان به صورت شخصی و در قالب کمک‌های مالی خرد توسط اعضای هیئت مدیره، تیم اجرایی و داوطلبان تامین می‌شود.
## منابع درآمدی
همانطور که گفته شد در اصول اولیه فعالیت باهمستان حق عضویت، به عنوان مهمترین درآمد مالی پایدار این مجمع عنوان شده است. در این سال باهمستان در مجموع ۸۳ نفر به این سازمان مردم نهاد اعتماد کردند که از این بین ۷۵ عضو در قالب عضویت در باشگاه همگامان (با حق عضویت ۱۰۰ هزار تومان/۵۰ دلار) و ۸ عضو در قالب عضویت در باشگاه همراهان باهمستان (با حق عضویت ۲۵۰ هزار تومان/۱۵۰ دلار) بوده است، که در مجموع درآمدی بالغ بر هشت میلیون و هفتصد و پنجاه هزار تومان وجه ریالی و ۴۰۰ دلار وجه غیرریالی شده است که شرح آن در جدول ذیل آمده است.

علاوه بر این باهمستان برای تامین رهن و اجاره بهای دفتر باهمستان از کمک مالی برخی از اعضای خود استفاده کرده است. در این راستا، ۹ میلیون تومان از مبلغ پیش پرداخت توسط کمک مالی در قالب رهن توسط خانم روناک فضلی و علی آخرتی (هر یک به مبلغ ۴.۵ میلیون تومان) تامین شد. لازم به ذکر است که کمک مالی در قالب رهن در باهمستان به صورت موقت بوده و افراد کمک کننده در صورت نیاز به پول خود می‌توانند درخواست کنند که مبلغ مشارکت شده در رهن را دریافت کنند و باهمستان خود را موظف می‌داند که در کمتر از یک ماه این مبلغ را بازگرداند. به علاوه برای وارد نشدن هزینه اجاره بها به هزینه‌های باهمستان اعضای هیئت مدیره به صورت داوطلبانه تامین هزینه اجاره را بر عهده گرفته و با پرداخت هزینه ۱۳۰ هزارتومان در ماه در قالب کمک بلاعوض هزینه ۶۵۰ هزارتومانی اجاره ماهیانه دفتر را تامین می‌کنند.

| موارد درآمد	                 	| مبلغ (تومان) 	|
|--------------------------------	|:------------:	|
| ۷۰ عضو باشگاه همگامان            	|    ۷۰۰۰۰۰۰   	|
| ۵ عضو دلاری باشگاه همگامان        	|    ۲۵۰ دلار   	|
| ۷ عضو باشگاه همراهان            	|    ۱۷۵۰۰۰۰   	|
| ۱ عضو دلاری باشگاه همراهان        	|    ۱۰۰ دلار   	|
| کمک دریافتی از اعضای هیئت مدیره برای پرداخت اجاره دفتر       	|    ۳۹۰۰۰۰۰   	|
| کمک دریافتی در قالب وام برای رهن دفتر       	|    ۳۹۰۰۰۰۰   	|
| **مجموع**                       	|  **۲۱۶۵۰۰۰**  |

## موارد هزینه کرد
همان‌طور که پیشتر عنوان شد و در جلسه مجمع عمومی نیز به اطلاع اعضای محترم رسید، مهمترین هدف مالی باهمستان در سال گذشته تامین دفتر کار برای فعالیت‌های این مجمع بود که این مهم در قرارداری که در ۱۴ آبان‌ماه سال ۱۳۹۵ برای اجاره دفتر ۲۸ متری واقع در خیابان انقلاب، نرسیده به میدان فردوسی، خیابان موسوی (فرصت)، کوچه اعتماد مقدم، پلاک ۴ واحد ۱۳ با مبلغ رهن ۱۵ میلیون تومان و اجاره‌بهای ۶۵۰ هزارتومان بسته شد تحقق یافت. ۶ میلیون از ۸ میلیون و ۷۵۰ هزارتومان درآمد حاصل از حق عضویت اعضای محترم به بخشی از مبلغ رهن را تامین کرده و بنابراین دست نخورده باقی مانده است. مابقی مبلغ رهن توسط دو تن از اعضای باهمستان در قالب مشارکت در رهن با شرایطی که پیشتر عنوان شد تامین شد. کمک هزینه تامین مبلغ اجاره نیز با شرایط مذکور در بالا به صورت داوطلبانه توسط اعضای هیئت مدیره باهمستان تامین می‌شود.

علاوه بر هزینه‌های مرتبط با اجاره دفتر کار باهمستان، برخی از هزینه‌های جاری باهمستان از حساب حقوقی باهمستان پرداخت شده است که مهمترین آن‌ها هزینه‌های برگزاری اولین مجمع عمومی، انتشار آگهی مجمع در روزنامه اطلاعات بوده است. علاوه بر این، اعضای هیئت مدیره در اولین جلسه رسمی خود در آبان ماه ۱۳۹۵ مصوب کردند که مبلغ ۲۵۰ هزار تومان به صورت ماهیانه و در قالب تنخواه در اختیار تیم اجرایی برای هزینه‌های جاری فعالیت‌های این سازمان قرار گیرد که به دلیل وارد شدن هزینه‌های اجاره‌های دفتر عملاً تنها به مدت سه ماه پرداخت شد. از درآمد دلاری این مجمع که در حساب PayPal باهمستان به آدرس pay@bahamestan.net قرار دارد برای هزینه‌های میزبانی وب ۱۵۰ دلار و هزینه‌های خرید قالب وبسایت و افزونه‌های مورد نیاز برای طراحی وب (۱۰۰ دلار) هزینه شده است. لازم به ذکر است طراحی وبسایت و سایر هزینه‌های جاری فعالیت‌های باهمستان کماکان به صورت داوطلبانه و توسط اعضای هیئت مدیره،‌ تیم اجرایی، و داوطلبان این سازمان تامین می‌شود. ریز هزینه‌کرد باهمستان در جدول زیر آمده است.

| موارد هزینه‌کرد        			         	| مبلغ (تومان) 	|
|-------------------------------------------	|:------------:	|
| هزینه برگزاری مجمع							|    ۴۵۰۰۰۰   	|
| هزینه آکهی مجمع در روزنامه اطلاعات				|    ۳۶۰۰۰۰   	|
| تنخواه تیم اجرایی در سه ماه آبان، آذر، و دی	|    ۷۰۰۰۰۰   	|
| اجاره دفتر باهمستان از آبان ماه به مدت ۶ ماه	|    ۲۶۰۰۰۰۰   	|
| هزینه آکهی مجدد مجمع در روزنامه اطلاعات		|    ۴۰۰۰۰۰   	|
| بخشی از هزینه رهن دفتر						|   ۱۵۰۰۰۰۰۰   	|
| هزینه نگهداری وبسایت							|    ۲۵۰ دلار   	|
| **مجموع ریالی**                       		| **۲۰۸۱۰۰۰۰**  |


## جمع‌بندی
بر اساس گزارش پیش‌رو موجودی کنونی حساب باهمستان در تاریخ ۱۶ خرداد ۱۳۹۶ در حساب جاری ریالی در بانک پارسیان مبلغ ۸٬۸۰۴٬۹۵۰ ریال، و حساب دلاری در PayPal مبلغ یکصد دلار است.
